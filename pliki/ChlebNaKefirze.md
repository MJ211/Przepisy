# Chleb na Kefirze

Przepis przeznaczony na jedną keksówkę. W przypadku dwóch, podwoić składniki. Chleb można bez problemu zamrozić.

## Sprzęt:

* keksówka (25 cm)
* papier do pieczenia
* pędzelek

## Składniki:

* 25g drożdzy
* 2 łyżki cukru
* 0.5 szklanki ciepłej przegotowanej wody
* 0.5 szklanki kefiru lub kwaśnego mleka
* 3 szklanki mąki pszennej
* 1.5 czubatych łyżek otrębów pszennych
* 1.5 czubatych łyżek otrębów owsianych
* 1.5 łyżki siemienia lnianego    
* 1.5 łyżki słonecznika
* 1 płaska łyżka soli
* sezam i/lub czarnuszka do posypania

## Przygotowanie

1. Do miski wlać wodę, pokruszyć drożdże, dodać cukier i zamieszać. Odczekać aż zaczną się robić bombelki
2. Dodać resztę składników i dobrze wymieszać łyżką. Ciasto powinno mieć taką konsystencje aby ciężko było je mieszać. Jeśli ciasto będzie za suche, dodawać po trochu kefiru/kwaśnego mleka.
3. Przykryć miskę (np. ściereczką), odczekać aż wyrośnie.
4. Kolejny raz dobrze wymieszać, przykryć ściereczką aż wyrośnie
6. Blaszkę wyłożyć papierem do pieczenia.
5. Dobrze wymieszać ciasto po czym przelać do keksówki, posypać sezamem i/lub czarnuszką. Poczekać aż wyrośnie, pod ściereczką.
7. Piecz 60 minut w temperaturze 190 stopni Celcjusza na termoobiegu. Blaszka powinna być umieszczona w połowie wysokości piekarnika.
8. Wyjmij blaszkę, posmaruj chleb zimną wodą
9. Ustaw piekarnik na 210 stopni, przełącz na pieczenie dolne.
10. Włóż blaszkę na spód piekarnika, piecz kolejne 15 minut.
11. Wyjmij chleb z formy oraz z papieru i postaw na kratce.

